# -*- mode: mandoku-view; -*-
#+TITLE: 兩谿文集
#+DATE: 2015-08-25 00:19:52.032074
#+PROPERTY: ID KR4e0101
#+PROPERTY: BASEEDITION WYG    
#+PROPERTY: JUAN 卷十四
<pb:KR4e0101_WYG_014-1a>¶
欽定四庫全書¶
　兩谿文集巻十四¶
　　　　　　　　　　　　　明　劉球　撰¶
　序¶
　　㑹稽八景序(并詩/)¶
㑹稽為浙望郡而山水佳於天下其南十餘里有禹穴¶
在龍瑞宫之側世謂禹藏書其中司馬遷嘗慕而探焉¶
至今烟霞覆䕶深宻説老氏者復指為陽明洞天其東¶
<pb:KR4e0101_WYG_014-1b>¶
南二十五里有山蔚然蓊茂樹而藹繁雲者㑹稽山也¶
其名自禹始越勾踐北於呉而栖焉卒以餘兵克呉其¶
東北九十里有山屹立海岸曰夏葢者雄峙峻絶以禹¶
之駐驛名也山之下潮汐之聲遠聞若雷其東南十三¶
里聳竒疊翠曰齋臺者勾踐嘗壝之以事禱焉每日將¶
旦則曙光曈曚輝映逺邇此皆山之尤佳者也其間未¶
嘗無水焉其東八十里有江名娥者漢曹旴之女死孝¶
所也每夕陽沉深影映古祠殘刻過者為之感慨其環¶
<pb:KR4e0101_WYG_014-2a>¶
城之四面為鏡湖周百餘里當春融水溢之際波光浩¶
渺魚鳥交泳而蘋藻漾緑又其最勝者明皇賜賀知章¶
休老處也其西南三十里為蘭亭雖修禊流觴曠乆不¶
舉而激湍之水茂林之竹具在右軍遺風尚可想者其¶
東南七十里為剡溪王子猷之憶戴逵也雪夜棹焉今¶
復接邇龍門若耶之勝好古者多慕遊之此水之尤佳¶
者也其間未嘗無山焉凡山水之尤佳者八皆古人之¶
跡而後世名之矣今禮部侍郎章公復以其周旋所居¶
<pb:KR4e0101_WYG_014-2b>¶
無遠百里者而齋臺之麓又有先壟在焉遂合而列之¶
為八景屬名能詩者賦之夫公由進士入翰林擢吏部¶
主事郎中而後為禮部足跡乆於宦途惠澤加於海内¶
聲名達於外藩天子方欲資焉以熈至治則進思効忠¶
退思修其職以樹勛當時而流德芳於後世乃所宜也¶
何勌勌留意其故鄉山水哉葢章氏世居㑹稽及公而¶
家愈大凡立庭堦者皆如謝蘭竇桂之佳其子瑾復第¶
進士以接武清廟得非山水之秀鍾於其家也乆而益¶
<pb:KR4e0101_WYG_014-3a>¶
盛乎昔陳秦公父子鍾閬之秀而興則閬峯錦屏南巖¶
龍𤓰灘紫㣲捧硯諸亭俱得著名文字間今㑹稽之章¶
猶閬之陳也豈可使其山水蔽於一方而不文之以詞¶
哉宜乎公之不能忘懷其間而山水之遭公為有幸也¶
球嘗吏於禮部辱公之教為多特序而繫之以詩曰¶
烟霞覆深穴兹景何遼閴通靈徹兩儀吐瑞成五色明¶
燭方外晨暝歸巖底夕藏書今有無百世傳禹跡¶
　¶
<pb:KR4e0101_WYG_014-3b>¶
　¶
　¶
　¶
　¶
　¶
　¶
　¶
　兩谿文集巻十四¶
